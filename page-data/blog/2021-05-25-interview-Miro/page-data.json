{"componentChunkName":"component---src-templates-blog-post-js","path":"/blog/2021-05-25-interview-Miro/","result":{"data":{"markdownRemark":{"id":"48764576-418f-5f8b-a070-bf0c1ff791fa","html":"<p><img src=\"/img/interview-1.jpg\" alt=\"Interview\"></p>\n<h1>1. Ako si sa dozvedel o Toastmasters?</h1>\n<p>Prvý, od koho som sa o Toastmasters dozvedel, bol Andrej Mažáry. Chvíľku som si o klube niečo len čítal a naberal som odvahu, aby som sa začal zúčastňovať aj stretnutí. Priznám sa, že som mal aj trochu strach. Taký prvotný strach z neznámeho - čo to bude, čo ma čaká, či zapadnem, či sa nestrápnim. Samozrejme som si vnútorne stále hovoril, že to má ešte čas. Odkladal som to. Veď to poznáte, vystúpiť zo svojej komfortnej zóny je nepohodlné. </p>\n<p>A navyše v pondelky, kedy sú stretnutia, som hrával podvečer futbal. Nechcel som ho vynechávať. Nakoniec to vyzerá tak, že po pandémii sa k futbalu vrátim aj tak, ale v utorky :). Chcelo to len určiť si priority a usporiadať si svoj čas.</p>\n<p>Už na prvom stretnutí som videl, že moje obavy boli úplne zbytočné. Všetci ku mne pristupovali ako k nováčikovi. Predstavil som sa a pokecali sme. Prekvapilo ma, ako každý spolupracuje, ako je to celé dobre zorganizované a ako každý vie, čo má robiť. </p>\n<p>Som rád, že som nabral odvahu a stal som sa členom. Je to výborné podporné prostredie so skvelou partiou ľudí, kde sa veľa naučím.</p>\n<h1>2. Prečo si sa rozhodol stať členom?</h1>\n<p>Rád sa učím nové zručnosti, posúvam vpred a hľadám všetky možné spôsoby, ako na to. Mojím hlavným dôvodom bolo to, že sa chcem naučiť niečo nové. Mäkké zručnosti som sa nemal kde naučiť, tak som to videl ako skvelý spôsob, ako sa naučiť rečniť. </p>\n<p>Teraz vidím, že vedieť pripraviť reč, ktorá zaujme, je veľmi dôležité. Na oslavách alebo firmených akciách som stále obdivoval ľudí, ktorí vedeli zaujať a pútavo rozprávať. Tí skúsenejší rozprávali pokojne a s prehľadom, nič ich nevyviedlo z miery. Presne to sa chcem naučiť aj ja. A klub Toastmasters mi ponúka podporné prostredie, kde sa to môžem vlastným tempom naučiť.</p>\n<h1>3. Vnímaš vo svojom živote nejaké zmeny? Vieš uviesť jeden konkrétny príklad, kde ti Toastmasters pomohol v reálnom živote?</h1>\n<p>Áno, vnímam vo svojom živote zmeny. </p>\n<p>Improvizácie mi dávajú veľa. Vynájsť sa dennodenne pri otázkach v práci, doma a na rôznych stretnutiach je na nezaplatenie. V klube je priestor si to skúšať. </p>\n<p>Ďalšou skvelou vecou je, že dostanem hneď aj spätnú väzbu. A na ďalšom stretnutí sa opäť zlepším. Už aj vo svojom osobnom živote vnímam dôležitosť spätnej väzby. Teraz si ju už aj sám vypýtam a neberiem to len ako kritiku, ale práve ako motiváciu pre seba - ako sa môžem posunúť ďalej.</p>\n<h1>4. Ako sa ti pracuje s tvojím mentorom?</h1>\n<p>Práca s mentorom je pre mňa veľmi prínosná. Treba sa len pýtať a zaujímať sa. Či už ohľadom stretnutí, mojich prejavov, členov klubu, organizácie, či vedenia klubu. </p>\n<p>Už pri príprave svojho prvého prejavu som pochopil, aký je pre mňa mentor dôležitý. S rečnením som predtým nemal takmer žiadne skúsenosti - a to sa aj prejavilo. Myslel som si, že môj prejav je perfektný. Keď mi môj mentor poslal spätnú väzbu na môj prvý \"nástrel\", pochopil som, že sa mám ešte čo učiť. Celé mi to dávalo zmysel a začal som to prerábať a zdokonaľovať. </p>\n<p>Základným pravidlom je ale to, že musím úpravy robiť sám. Mentor ma síce usmerní, no nedá mi konkrétne riešenie. A to sa mi na tom páči najviac. Vyhovuje mi to, pretože takýmto spôsobom sa rýchlo učím a lepšie si to zapamätám. </p>\n<p>V klube Toastmasters je množstvo vecí, ktoré sa môžem naučiť. Mať mentora, na ktorého sa môžem obrátiť s mojimi otázkami je výborné. Ten ma usmerní, poradí mi a ponúkne aj ďalšie zdroje, kde si nájdem k danej problematike viac informácií. </p>\n<h1>5. Aké sú tvoje najbližšie rečnícke a/alebo líderské ciele?</h1>\n<p>Z líderských cieľov spomeniem učite moderovanie. Čakajú ma 2 stretnutia, ktoré budem moderovať. Vidím, že je to dobrá cesta, ako sa naučiť zorganizovať stretnutie, správne ho viesť a následne prijať spätnú väzbu a zapracovať ju. </p>\n<p>Mojím ďalším cieľom je mať do konca tohto roka 5 prejavov. Chcem zlepšovať svoje vystupovanie. Postupne chcem pridávať ďalšie prvky ako sú gestá, úsmev, očný kontakt, práca s hlasom, práca s dýchom, sledovanie publika...</p>","frontmatter":{"date":"May 27, 2021","title":"Interview s Mirom, novým členom Toastmasters Košice","description":"Miro sa stal členom klubu Toastmasters Košice. Čo ho k tomu viedlo? Má to pre neho prínos, aj keď je členom len pár mesiacov? Ak ste zvedaví, viac si môžete prečítať v rozhovore.","tags":["interview","členstvo","nový člen","Toastmasters Košice"]}}},"pageContext":{"id":"48764576-418f-5f8b-a070-bf0c1ff791fa"}},"staticQueryHashes":["4080856488"]}