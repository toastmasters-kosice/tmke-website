{"componentChunkName":"component---src-templates-blog-post-js","path":"/blog/2021-03-25-ako-mi-pomohlo-clenstvo-v-tm/","result":{"data":{"markdownRemark":{"id":"f3aa557b-dae8-5da2-bfa3-2712364a9a47","html":"<p><img src=\"/img/office-flatlay-1.jpg\" alt=\"Notebook a káva\">\nMyslela som si, že komunikačné a prezentačné zručnosti ako programátorka v práci potrebovať nebudem. Preto som sa na zlepšovanie v tejto oblasti nikdy nesústredila a snažila som sa zlepšovať v nových technológiách. No čím som bola v tomto odbore dlhšie, tým som si viac všímala svoje nedostatky v prezentovaní - a všeobecne v rozprávaní pred viacerými ľuďmi. Bola to pre mňa vždy veľmi stresujúca chvíľa. Srdce mi išlo vyskočiť z hrude a v okamihu, keď som zacítila všetky oči na mne, tak som mala pocit, akoby všetko zastalo. Hlavne môj mozog.</p>\n<p>Takéto prázdno v hlave som zažívala často. Všimla som si, že čím som na vyššej pozícii a mám aj väčšiu zodpovednosť, priamo úmerne vzrastá aj potreba prezentovať a rozprávať pred celým tímom a pred zákazníkmi. </p>\n<p>Minimom je každý deň povedať, čo som dnes robila a čo budem robiť zajtra. Pri stretnutiach s tímom je niekedy nevyhnutné vyjadriť svoj názor a vysvetliť svoj postoj, vedieť vhodne argumentovať a pôsobiť presvedčivo.\nPo určitom období, kedy makáme ako fretky, vždy príde čas na prezentovanie a ukážku toho, čo sme urobili. Tu je veľmi dôležitá príprava – rozprávať o tom, čo zákazníka zaujíma a nezachádzať do zbytočných technických detailov. A ak niečo počas ukážky nefunguje tak, ako by malo, schopnosť zachovať si chladnú hlavu je na nezaplatenie.\nZaúčanie služobne mladších kolegov tiež vyžaduje komunikačné zručnosti. Je nutné sa prispôsobiť a vysvetliť problematiku jednoduchým spôsobom. A popritom musím pôsobiť sebavedomo a zároveň prívetivo, aby sa ma nebáli pýtať.  </p>\n<p>Kedysi bola každá z týchto situácií nočnou morou. Ale dnes je to pre mňa bežnou súčasťou mojej práce. A v tom mi veľmi pomohlo členstvo v Toastmasters Košice. Tu som si mohla nacvičiť prípravu rôznych prejavov, ako formulovať konštruktívnu spätnú väzbu a ako si rýchlo utriediť myšlienky a zmysluplne rozprávať na vopred neznámu tému.</p>\n<p>Je doležité vedieť teóriu – ako pripraviť prejav, ako zaujať publikum, ... No až skúšanie si všetkých týchto poznatkov v praxi mi pomohlo v tom, aby som vystupovanie pred ľuďmi zvládala bez stresu a prázdna v hlave.</p>","frontmatter":{"date":"March 25, 2021","title":"Ako mi v práci pomohlo členstvo v Toastmasters?","description":"Naša členka, Mirka Hrešková, píše o tom, ako v práci využíva všetko, čo sa v Toastmasters naučila.","tags":["Práca na sebe","Osobná skúsenosť","Členstvo v Toastmasters"]}}},"pageContext":{"id":"f3aa557b-dae8-5da2-bfa3-2712364a9a47"}},"staticQueryHashes":["4080856488"]}