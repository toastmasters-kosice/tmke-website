{"componentChunkName":"component---src-templates-blog-post-js","path":"/blog/2019-11-11-sila-podii/","result":{"data":{"markdownRemark":{"id":"49b0706b-ad0a-534e-9a5b-2b02d42062d5","html":"<p><img src=\"/img/blog-index-wide.jpg\" alt=\"Interview\"></p>\n<p>Na meetupy a lokálne konferencie chodievam pravidelne. No málokedy ďalej ako do Bratislavy. Tento rok som sa to rozhodol zmeniť. Chcel som zažiť tú atmosféru, keď sa pod jednou strechou stretnú ľudia ako som ja. Pre ktorých je Linux a open-source hobby. A tiež som si chcel pozorne pozrieť úroveň prednášajúcich. Zvažujem totiž, že sa budúci rok na túto akciu prihlásim ako rečník. </p>\n<p>LinuxDays je komunitná konferencia. Organizujú ju nadšenci do technológií, ale aj zástupcovia firiem ako Red Hat. Konala sa v priestoroch ČVUT v Prahe počas dvoch dní. </p>\n<p>Keď sme vošli do hlavnej prednáškovej sály, ako prvé ma zarazili tri premietacie plátna. V strede bolo to najväčšie. Videli ste na ňom slajdy rečníka. Naľavo bolo video rečníka, aby videli aj tí vzadu. A napravo bola celá jedna obrazovka venovaná Twitteru. Kedykoľvek niekto napísal niečo na Twitter s hashtagom #LinuxDays, videli sme to tam. Vtedy som si uvedomil, akú váhu organizátori prisúdili tejto sieti. A právom, v IT komunite je najpoužívanejšia. Twitter bol skrátka všadeprítomný, aj v ostatných učebniach. A bol zdrojom informácií a vtipov počas prednášok.</p>\n<p>Prednášky boli kvalitou dosť vysoko, ale zaujali ma dve konkrétne:</p>\n<ul>\n<li>Počas tej jednej sa prednášajúci snažil za necelú hodinu nahradiť firmvér v jeho notebooku za Coreboot. Nebudem zachádzať do detailov. No predstavte si rozobratý notebook na jeho kolene, displej položený niekde bokom a chlapík sa pokúša priamo prečítať a zapísať dáta z čipu v tomto notebooku. A za ním opäť Twitter feed. Niekto napísal, že vyzerá ako Honest Guide a ja som zachytil rehot v sále. Napriek zopár nezdarom to prednášajúci stihol tesne v limite a notebook mu úspešne nabehol. Po prednáške sme sa na jeho výsledok boli pozrieť pekne zblízka.</li>\n<li>Vrcholom však bola prednáška Michala Špačeka. Nepoznal som ho, ale za tie roky si stihol vybudovať takú reputáciu, že ľudia sa naňho prídu pozrieť aj keby hovoril o sadení stromov v lese. Sála bola plná, nedalo sa tam ani hnúť. Ľudia stáli opretí o steny a tí ďalší sedeli na schodoch. Niekto zavtipkoval, že toľko ľudí nepríde ani na povinné prednášky z matematiky. Michal nám naživo ukazoval zraniteľnosti na webových stránkach. Pre niekoho je live demo strašiak, on si z toho nič nerobil. Sálala z neho neskutočná pohoda.</li>\n</ul>\n<p>Jeden človek dokáže ovplyvniť stovky ľudí v sále. To je skutočná sila pódií. </p>\n<p>Ak si chcete vybudovať sieť kontaktov, máte v zásade tri možnosti. </p>\n<ol>\n<li>Odchytiť si niekoho na chodbe a spraviť taký dobrý dojem, že si vás zapamätá. </li>\n<li>Pridáte si ľudí, ktorí vás zaujali na Twitteri a začnete si s nimi písať. </li>\n<li>Byť tým rečníkom na pódiu. </li>\n</ol>\n<p>No najlepšia mi príde tretia možnosť. Máte necelú hodinu na to, aby ste mohli demonštrovať vaše schopnosti a odhaliť kus vašej osobnosti. Rečník je jeden, divákov je veľa. Ak spravíte zaujímavú prednášku a oslovíte ľudí, zapamätajú si vás. A preto sa nebojte na pódium vkročiť. Môžete len získať.</p>\n<p><em>Autor: Vladimír Záhradník</em></p>","frontmatter":{"date":"November 11, 2019","title":"Sila pódií","description":"Popis","tags":["Verejné vystupovanie","Rečníctvo","Osobná skúsenosť"]}}},"pageContext":{"id":"49b0706b-ad0a-534e-9a5b-2b02d42062d5"}},"staticQueryHashes":["4080856488"]}