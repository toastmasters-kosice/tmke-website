{"componentChunkName":"component---src-templates-blog-post-js","path":"/blog/2020-11-11-prejav-ktory-zaujme/","result":{"data":{"markdownRemark":{"id":"ced0a99c-424d-5aaf-9bbe-f99523faf267","html":"<p>Napísať prejav, ktorý zaujme, chce čas a predovšetkým dobrú prípravu. Dnes vám ukážeme zopár tipov, ktoré vám pri písaní pomôžu.</p>\n<p>Video verzia TU:</p>\n<div class=\"video-container\">\n  <iframe class=\"video-iframe\" src=\"https://www.youtube.com/embed/uWuAyOeuDSQ\"></iframe>\n</div>\n<h1>Ako správne skomponovať svoj prvý prejav?</h1>\n<p>** Tento článok vám pomože pri tvorbe vášho prvého prejavu. Ako? Pomocou niekoľkých jednoduchých pravidiel. **</p>\n<p>Minulý rok som bol na konferencii LinuxDays v Prahe. Bol som tam preto, lebo ma zaujímala tematika, no chcel som vidieť aj úroveň rečníkov. Medzi prednášajúcimi boli obrovské rozdiely. Niektorí boli skvelými rečníkmi a niektorí len dali dokopy zopár slajdov.</p>\n<p>Najviac spomedzi nich vyčnieval Michal Špaček. Predstavte si tú najväčšiu prenáškovú sálu na univerzite. Bola <strong>úplne</strong> plná. A to až tak, že sme viacerí sedeli na podlahe alebo sa opierali o múry. V sále bolo počas celej jeho prednášky ohromné ticho. Ľudia chceli počuť každé jedno slovo. A keď povedal nejakú vtipnú príhodu, miestnosť dunela smiechom.\nVypracovať sa v rečnení na takúto úroveň nie je jednoduché. Vyžaduje to veľmi veľa praxe. No tento článok vás môže lepšie nasmerovať a ukázať vám, čo funguje.</p>\n<p>Ešte kým si určíte názov prejavu, by ste mali vedieť, akú správu ľuďom podáte. Čo svojím prejavom sledujete? Chcete ľudí pobaviť? Informovať? Motivovať? Alebo im chcete predať nejaký produkt?</p>\n<blockquote>\n<p>Premýšľajte nad cieľom prejavu ešte predtým, než ho začnete písať\nPrvá vec, ktorú si musíte uvedomiť, je, <strong>čo chcete v divákoch</strong> na konci vášho prejavu <strong>zanechať</strong>. Áno, správne, <strong>začíname odzadu</strong>. </p>\n</blockquote>\n<p>Až keď máte cieľ prejavu, začnite premýšľať nad jeho názvom a o čom chcete vlastne hovoriť.\nKaždý <strong>prejav by mal mať úvod, jadro a záver</strong>. To nás učili aj na hodinách slovenčiny, všakže. </p>\n<p><strong>Úvod má ľudí navnadiť a motivovať</strong>, aby si vás chceli vypočuť. Pred chvíľou som začal svoj prejav príbehom. Zaujal vás? Snažil som sa vás motivovať. A o to isté by ste sa mali snažiť aj vy, keď budete niekedy prezentovať iným.</p>\n<blockquote>\n<p>\"Úvod divákov motivuje vypočuť si vás a uvádza jadro vašej reči.\"\nDám vám jedno odporúčanie. Úvod sa <strong>naučte naspamäť</strong>. Keď budete prednášať, na jazyk vám nemusia prísť tie správne slová. A tým sa úvod môže minúť účinku.</p>\n</blockquote>\n<p>Keď už máte premyslený úvod, porozmýšľajte nad záverom. Aké myšlienky chcete zdôrazniť? </p>\n<blockquote>\n<p>Dobrý záver môže v ľuďoch rezonovať mesiace po vašej prednáške.\n<strong>Na jadro časom zabudnú, ale na vaše posolstvo nie</strong>.</p>\n</blockquote>\n<p>A napokon, až ako tretiu vec, premýšľajte nad jadrom prejavu. Keď si pripravujem svoje prejavy na stretnutia nášho klubu alebo keď chystám vzdelávaciu prednášku, pripravím si <strong>myšlienkovú mapu</strong>. Viem síce, čo chcem povedať, ale to ešte nič neznamená. Vo vašej hlave sú <strong>myšlienky neusporiadané</strong>. </p>\n<blockquote>\n<p>Myšlienky si najprv usporiadajte.\nPredstavte si, že idete písať prejav o sebe. O čom by ste hovorili? Povedali by ste o sebe niečo z detstva? Aký príbeh? Rozprávali by ste o svojich koníčkoch? O akých? Vo vašej hlave sú všetky tieto myšlienky uložené chaoticky. A pre dobrý prejav si ich musíte <strong>usporiadať</strong> do nejakého logického poradia, <strong>do osnovy</strong>.\nMnohým sa v tomto osvedčili myšlienkové mapy, ale rovnako dobre budú fungovať napríklad aj nalepovacie papieriky. Napíšete na ne vaše nápady, ktoré postupne zotriedite a povyberáte tie, ktoré chcete použiť.\nDnes, keď už mám zopár prejavov za sebou, si niektoré prejavy píšem v hlave. Premyslím si, o čom chcem rozprávať, nad záverom a v priebehu týždňa, keď mám voľnú chvíľu si triedim myšlienky v hlave. Ak budete prejavy robiť častejšie, zvládnete to určite časom aj vy.</p>\n</blockquote>\n<blockquote>\n<p>Do prejavu vyberte len tri-štyri hlavné myšlienky. Tie potom podložte faktami, príbehmi či skúsenosťami.\nV prejave <strong>nemôžete spomenúť všetko</strong>. Ak spomeniete viac myšlienok, zmätiete publikum.\nVáš čas na pódiu je obmedzený a preto si musíte vybrať, čo poviete.</p>\n</blockquote>\n<p>Už viete, o čom budete hovoriť. Máte vybrané hlavné myšlienky a vytvorili ste osnovu. Ďalšie kroky sú voliteľné, ale pomôžu vám prejav vylepšiť. </p>\n<ul>\n<li>Odporúčam vám si prejav napísať, vtedy dostane konkrétnu podobu. A keď ho budete písať, určite objavíte nedostatky, nad ktorými sa v pokoji môžete zamyslieť.</li>\n<li>Prejav sa nemusíte učiť naspamäť a ani vám to neodporúčam. Ale keď si ho napíšete, neskôr si na váš text spomeniete vo vašej prezentácii.</li>\n<li>A napokon vám dám ešte jeden tip: Prečítajte si váš prejav nahlas. Keď ho budete čítať, nájdete vety, ktoré znejú neprirodzene. Sú pridlhé, obsahujú zlé vysloviteľné slová, a tak ďalej. Pamätajte, tie najlepšie prejavy sú najlepšie preto, že rečník sa s divákmi rozpráva tak, ako keby s nimi sedel niekde pri káve. Toto je ten najautentickejší prejav, ktorý zaujme.</li>\n</ul>\n<p>Prajem vám veľa kreativity pri písaní a budem sa na vás tešiť v ďalšom článku.</p>\n<p><em>Autor: Vladimír Záhradník</em></p>","frontmatter":{"date":"November 11, 2020","title":"Prejav, ktorý zaujme... Zopár tipov, ako na to","description":null,"tags":["Vzdelávací prejav","Písanie prejavu","Tipy a triky"]}}},"pageContext":{"id":"ced0a99c-424d-5aaf-9bbe-f99523faf267"}},"staticQueryHashes":["4080856488"]}